Hej alla ledare i Flocken HT 2022,

hoppas ni alla njuter av sommaren och laddar batterierna inför terminen som närmar sig med stormsteg.

Följande gäller:
Terminen startar tidigast v33, vilket för vår del skulle innebära torsdagen den 18e augusti. Jag kommer dock vara borta den veckan, så mitt förslag är att vi skjuter upp starten en vecka, till 25e augusti. Terminen startar med halvgrupp, enbart andraåringarna, på Lilla Essingen, med optimistsegling.

På grund av att vi ska byta varv under vintern kommer dock seglingssäsongen bli kortare än vanligt i år (sista seglingen är 15e september), vilket innebär att vi behöver planera om för tidigare återgång till Villan, men även att det blir avsevärt färre seglingar. Med det i åtanke lämnar jag det upp till er gamla ledare att avgöra om ni vill köra den 18e, eller om vi ska vänta till veckan efter. Ni kan väl höra av er till mig under veckan, så kan jag maila ut om terminsstarten.

Sofia (AL i Stimmet) har mailat ut om Kick-off den 14e augusti. Dessvärre kan jag inte vara med, men det är ett jättebra tillfälle att träffas och få lite feeling för terminen som kommer, och även att bekanta sig med kåren och övriga ledare.

Jag föreslår att vi i ledare i Flocken tar ett eget uppstartsmöte, ev tillsammans med Stimmet under vecka 34.

Scoutnet håller på att uppdateras och ni kommer alla få egna @stgscout.se adresser. Tills dess skulle jag vilja sätta upp en chat-grupp för oss ledare i någon lämplig kanal. För att kunna göra det behöver jag era telefonnumer och vilka av alla oändliga chat-appar ni har tillgång till. Maila era nummer och preferenser till mig.

Har ni frågor och funderingar så hör ni så klart av er till mig via mailen eller på 0734222794.

Ha en fortsatt fin sommar, så ses vi snart.
Vänliga hälsningar
Fredrik Nohrborg